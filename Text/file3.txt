Органічний світ Тихого океану характеризується надзвичайним багатством і різноманіттям видового складу. 
Лише в його поверхневому шарі виявлено понад тисячу видів мікроорганізмів.
Виділяються багатством форм життя коралові рифи тропічних і екваторіальних широт. 
Кораловим рифом називається обмілина, що утворилась в наслідок життєдіяльності коралових поліпів - морських організмів 
з твердим вапняковим скелетом. Часто корали поселяються на схилах згаслих підводних вулканів. 
Тоді утворюються коралові острови - атоли.
Багато видів риб і тварин які поширені в Тихому океані, мають промислове значення.
У північній частині океану поширені лососеві риби - лосось, кета, горбуша. У центральній частині багато 
тунця і оселедця. Біля західного узбережжя - анчоусів.
Риба є кормовою базою для птахів.
Тихоокеанське узбережжя Південної Америки подекуди вкрите численними колоніями птахів (бакланів, пеліканів, пінгвінів). 
В океані водяться також ссавці - кити, дельфіни, морські котики, морські бобри.