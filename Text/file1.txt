Тихий океан - це найдавніший океан нашої планети. 
Його значна частина знаходиться у жаркому тепловому поясі. У Тихому океані зосереджена найбільша кількість островів.
Майже посередині його розділяє екватор, через його акваторію проходить 180 меридіан. Максимальна глибина Тихого океану 
– 11022 м (Маріанський жолоб).
В тихий океан входить 25 морів. Екваторіальне розміщення тихого океану робить його велетенським нагромаджувачем тепла 
і найтеплішим океаном.
Величезна площа океану сприяє також утворенню над ним потужних повітряних течій, які впливають на клімат Землі.
Початок освоєння європейцями Тихого океану поклав Ф. Магеллан, експедиція якого здійснила в 1519-1521 рр. 
навколосвітню подорож. Перетинаючи великий водний простір зі сходу на захід, мореплавці жодного разу не потрапили під шторм. 
Над океаном стояла безвітряна погода. Через це назвали його Тихим.
Тихий океан - єдиний, що майже повністю знаходиться в межах однієї літосферної плити - Тихоокеанської. 
У місцях її взаємодії з іншими плитами виникли сейсмічно активні зони, що утворюють Тихоокеанський сейсмічний пояс, 
відомий ще під назвою "Вогняне кільце" (область вулканів і землетрусів).